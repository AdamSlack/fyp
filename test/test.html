<html>

<head></head>

<body>
    <h2 class="reviewBlockTitle">
        <div class="rss">
            <a href="/rss/reviews/cowpeace" rel="nofollow"><img src="https://pics.cdn.librarything.com/pics/xml.gif" border="0" width="36" height="14"></a>
            <a href="/rsshtml/reviews/cowpeace" rel="nofollow"><img src="https://pics.cdn.librarything.com/pics/html.gif" border="0" width="36" height="14"></a>
        </div>
        cowpeace&apos;s reviews</h2>
    <div class="workSection">
        <div id="mainreviews_reviewnav" class="reviewnav">
            <div class="languagepick"><a href="javascript:loadReviewsIntoContainer(&apos;cowpeace&apos;,0,3,0,&apos;mainreviews&apos;,10000,&apos;&apos;,&apos;&apos;,&apos;&apos;,false,&apos;dut&apos;, &apos;profile&apos;);">Dutch</a> (8) &#xA0;<a href="javascript:loadReviewsIntoContainer(&apos;cowpeace&apos;,0,3,0,&apos;mainreviews&apos;,10000,&apos;&apos;,&apos;&apos;,&apos;&apos;,false,&apos;ger&apos;, &apos;profile&apos;);">German</a>                (2) &#xA0;<b><a href="javascript:loadReviewsIntoContainer(&apos;cowpeace&apos;,0,3,0,&apos;mainreviews&apos;,10000,&apos;&apos;,&apos;&apos;,&apos;&apos;,false,&apos;all&apos;, &apos;profile&apos;);">All</a> (10)</b></div>
            <div class="right"><strong><a href="#" onclick="loadReviewsIntoContainer(&apos;cowpeace&apos;,0,3,0,&apos;mainreviews&apos;,10000,&apos;&apos;,&apos;&apos;,&apos;&apos;,false, null, &apos;profile&apos;);return false;">date<span class="sortArrow"> &#x25BC;</span></a></strong>                | <a href="#" onclick="loadReviewsIntoContainer(&apos;cowpeace&apos;,0,1,0,&apos;mainreviews&apos;,10000,&apos;&apos;,&apos;&apos;,&apos;&apos;,false, null, &apos;profile&apos;);return false;">title</a> | <a href="#" onclick="loadReviewsIntoContainer(&apos;cowpeace&apos;,0,2,0,&apos;mainreviews&apos;,10000,&apos;&apos;,&apos;&apos;,&apos;&apos;,false, null, &apos;profile&apos;); return false;">votes</a></div>Showing
            10 of 10 </div>
        <div class="bookReview">
            <div class="commentHeader">
                <div class="postinfo"><a href="/work/14149720">De Cirkel</a> by <a href="/author/eggersdave">Dave Eggers</a></div>
                <!-- postInfo -->
            </div>
            <!-- commentHeader -->
            <div id="brtext_129123219" class="commentText">Blurb: Alles wat gebeurt moet openbaar zijn. Mae Holland kan haar geluk niet op als ze wordt aangenomen bij de Cirkel, het machtigste internetbedrijf ter wereld. De persoonlijke e-mails van de gebruikers, hun sociale media, betalingsverkeer
                en aankopen zijn met elkaar verbonden door een universeel besturingsprogramma. Het resultaat: iedereen heeft slechts &#xE9;&#xE9;n online identiteit. Een nieuw tijdpersk van openheid en gemeenschapszin is aangebroken. Privacy is diefstal.
                Mae laat zich meeslepen door de energie van het bedrijf, de groepsactiviteiten en de feestjes, de oneindige mogelijkheden - zelfs zals ze het leven buiten de campus langzaam uit het oog verliest, een ontmoeting met een collega haar in
                verwarring brengt en haar bijdrage aan de Cirkel steeds meer openbaar wordt. Geheimen zijn leugens. De Cirkel is een intelligente, scherpe en spannende roman die vragen oproept over ons geheugen, onze geschiedenis, privacy, democratie
                en de grenzen aan onze kennis van de wereld. Welkom in de Cirkel. Dave Eggers is de auteur van onder meer Een hartverscheurend verhaal van duizelingwekkende genialiteit (finalist Pulitzer Prize), Zeitoun, Wat is de Wat (finalist National
                Book Critics Circle Award en winnaar Prix M&#xE9;dicis), Een hologram voor de koning (finalist National Book Award, wordt verfilmd met Tom Hanks in de hoofdrol) en Uw vaderen, waar zijn zij? En de profeten, leven zij voor eeuwig? Hij is
                tevens de drijvende kracht achter McSweeney&#x2019;s en 826 Valencia, en won in 2008 de Ted Prize. &#x2018;Misschien wordt de term &#x2018;een verontrustend boek&#x2019; soms wat lichtvaardig gebruikt. In het geval van De Cirkel lijkt
                het haast een understatement.&#x2019; (****) - de Volkskrant. &#x2018;Eggers verzint niets. Hij gaat uit van het bestaande en gaat gewoon een stapje verder. Dat maakt zijn boek ook zo relevant, en angstaanjagend.&#x2019; (****1/2) - De
                Morgen.
                <br>Samenv.: Een jonge vrouw krijgt een baan bij het grootste ICT-bedrijf ter wereld. Na verloop van tijd begint ze te twijfelen aan de werkwijze van het concern. De Cirkel is de naam van een enorm softwarebedrijf waar de jonge Mae in
                dienst treedt. Al snel merkt ze dat dat meer is dan een kille organisatie: de werknemers worden niet gezien als robots of nummers maar als individuen, en omdat iedereen deel uitmaakt van een grote warme gemeenschap, wordt er heel veel
                prijs gesteld op deelname aan groepsactiviteiten. Mae heeft niet door wat de lezer wel spoedig begrijpt: de enorme sociale druk, het gebrek aan privacy en het blinde positivisme verhullen een organisatie die met haar geavanceerde media-technologie
                de maatschappij wil gaan beheersen, &#x2018;misschien met de beste bedoelingen, maar toch&#x2019;. Briljante visionaire roman, een soort update van Orwells 1984 die zijn kracht niet alleen aan de boodschap ontleent maar ook aan Eggers&apos;
                inventiviteit bij de futuristische, maar zeker niet onmogelijke technologische snufjes, zoals een draadloze camera zo klein als een lolly en een in een mens ge&#xEF;mplanteerde &apos;tracking&apos;-chip. Binnen het huidige privacy-debat
                een bijzonder actuele roman, maar ook daarbuiten voorbestemd een klassieker te worden. <span class="rating">( <img src="https://pics.cdn.librarything.com/pics/ss7.gif"> )</span></div>
            <div id="rfd_129123219" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_129123219">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_129123219" src="https://pics.cdn.librarything.com/pics/flag-trans.gif"> <img id="rfi2_129123219" src="https://pics.cdn.librarything.com/pics/flag-trans.gif"><span id="rfrf_129123219"> </span></span>
                </span>
                <!-- reviewMods --><span class="controlItems"><a href="/work/14149720/reviews">264 other reviews</a> | Apr 12, 2016 |  <a href="/review/129123219"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/7726490">De vioolbouwer van Auschwitz</a> by <a href="/author/angladamariangels">Maria &#xC0;ngels Anglada</a></div>
                <!-- postInfo -->
            </div>
            <!-- commentHeader -->
            <div id="brtext_124738807" class="commentText">Blurb: Auschwitz, een mensonwaardig oord, waar niemand opkijkt van geweld, lijfstraffen of de dood. De gevangenen, onder wie de Joodse Daniel, zijn murw door de ellende waarin ze verkeren. Daniel weet zich in die hel staande te houden door
                als timmerman te werken. Dan ontdekt de kampcommandant Daniels ware beroep en hij daagt hem uit een viool te maken met een perfect geluid. Daniel gaat aan de slag, niet wetend wat de gevolgen zijn als hij in de opdracht zal falen. &#x2018;Een
                aangrijpend verhaal, dat zowel de allesovertreffende kracht van kunst belicht als het trauma van de Holocaust. Elegant en subtiel; de beknoptheid van het verhaal draagt alleen maar bij aan de emotionele kracht die het bezit.&#x2019; -
                John Boyne, auteur van De jongen in de gestreepte pyjama.<br>Blurb: Nee, deze keer was hij niet wakker geschrokken - of geschud - uit een droom. Hij werkte &#x2019;s ochtends daadwerkelijk aan een viool. Maar de sirene voor de schaft,
                de haast waarmee de meubelmakers en timmerlieden wegliepen en opeens het lege gevoel in zijn maag, maakten hem duidelijk dat hij niet thuis was. Hij bouwde een viool in het lager, op bevel van de commandant. Nu waren &#x2019;s middags,
                op de garage na, alle werkplaatsen in het kamp dicht: de gevangenen die daar nog toe in staat waren moesten werken in de fabrieken waar wapens, platen ijzer voor vliegtuigen en tankonderdelen werden gemaakt. - Uit: De vioolbouwer van Auschwitz.
                Maria &#xC0;ngels Anglada (1930-1999) is een van de grootste Catalaanse schrijvers. Ze werd in 1978 bekroond met de Josep Pla-prijs voor haar roman Les Closes en verwierf roem met haar romans No em dic Laura (1981) en Quadern d&#x2019;Aram
                (1997). Naast romans schreef ze po&#xEB;zie, kinderboeken, essays en literaire kritieken. &#x2018;Maria &#xC0;ngels Anglada is een ware ontdekking. De vioolbouwer van Auschwitz is een uitzonderlijk verhaal over het behoud van menselijke
                waardigheid in onmenselijke omstandigheden.&#x2019; - De Standaard (flaptekst).<br>Samenv.: Een vioolbouwer weet dankzij zijn vakmanschap in de Tweede Wereldoorlog het Duitse concentratiekamp Auschwitz te overleven. Jaren later wordt hij
                door een toevallige ontmoeting opnieuw met zijn pijnlijke herinneringen geconfronteerd. Tijdens een concertuitvoering in Krakau leert een Parijse musicus een Poolse violiste kennen. Hij raakt diep onder de indruk van haar spel en van de
                klank van de viool. Langzamerhand krijgt hij het verhaal te horen van de oorsprong van dit muziekinstrument. In deze raamvertelling gaat het om de geschiedenis van de joodse vioolbouwer Daniel die, ge&#xEF;nterneerd in een kamp in de nabijheid
                van Auschwitz, van de kampcommandant het bevel krijgt om een viool met een perfect geluid te bouwen. Gaandeweg ontdekt hij dat het om een gruwelijke weddenschap gaat, met zijn leven als inzet. Het monotone kampleven, de altijd aanwezige
                honger, de kou, de vernederingen, maar ook de gedachten van Daniel worden op een bijna zakelijke manier, maar daardoor des te indringender, beschreven. Samen met de authentieke citaten uit kampdocumenten die aan elk hoofdstuk voorafgaan,
                wordt een meer dan overtuigend beeld geschetst van het trauma dat Holocaust heet.</div>
            <div id="rfd_124738807" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_124738807">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_124738807" src="https://pics.cdn.librarything.com/pics/flag-trans.gif"> <img id="rfi2_124738807" src="https://pics.cdn.librarything.com/pics/flag-trans.gif"><span id="rfrf_124738807"> </span></span>
                </span>
                <!-- reviewMods --><span class="controlItems"><a href="/work/7726490/reviews">45 other reviews</a> | Jan 2, 2016 |  <a href="/review/124738807"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/184603">De wand</a> by <a href="/author/haushofermarlen">Marlen Haushofer</a></div>
                <!-- postInfo -->
            </div>
            <!-- commentHeader -->
            <div id="brtext_117122761" class="commentText">Blurb: Een vrouw verblijft in een jachthut van vrienden, die niet terugkeren van een visite. Bezorgd gaat zij ze zoeken. Ze trekt door een tijdloze omgeving van een dal, bomen en bergweiden. Maar als ze het dorp bereikt, stuit ze op een onzichtbare
                wand. Aan de andere kant heerst een doodse onbeweeglijkheid. De wand is het verslag van de periode die dan volgt: de vrouw blijft in het gezelschap van dieren alleen achter en krijgt alle gelegenheid om over haar eigen bestaan na te denken
                en te mediteren over dood en leven. De wand is zowel een weergave van de oertoestand van de mensheid en het naderende einde van de wereld, als een dagboek waarin de levensangst is gesublimeerd. Maar in eerste instantie is de roman een
                parabel over de geslachten. Haushofer beschrijft de specifiek vrouwelijke ervaring van de menselijke vervreemding. De grootste literaire kwaliteit van Marlen Haushofer (1920-1970) schuilt in de eenvoud van haar taal, die toch overal diepzinnig
                is. Ruim tien haar na haar dood verscheen het werk van Haushofer opnieuw in het Duitse taalgebied. Daar, maar ook in Frankrijk en de Verenigde Staten, waar vertalingen verschenen, worden haar boeken die een volstrekt eigenzinnige wereld
                beschrijven, enthousiast ontvangen. In een Nederlandse vertaling verscheen eerder de novelle Wij doden Stella.<br>Samenv.: Een vrouw schrijft een uitvoerig verslag over haar ge&#xEF;soleerde situatie in een berglandschap, die zo&apos;n
                twee jaar geleden begon. Destijds scheidde een geheimzinnige wand haar plotseling van de rest van de wereld, die overigens leek te zijn versteend. Slechts in gezelschap van dieren moest ze in een jachthut zien te overleven. Marlen Haushofer
                laat in deze 250 bladzijden lange robinsonade vooral de levensangsten en -driften, het leerproces in de natuur en de gehechtheid van de vrouw aan haar huisdieren tot uiting komen. Afgezien van de kunstgreep van die wand een tot in details
                realistisch geschreven verhaal, waarbij de hoofdpersoon haar &apos;vorige leven&apos; (onder de mensen, als moeder van twee kinderen) echter wel erg snel en grondig van zich weet af te zetten: slechts enkele flarden aan herinnering en
                dromen sijpelen ervan door in het verslag.</div>
            <div id="rfd_117122761" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_117122761">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_117122761" src="https://pics.cdn.librarything.com/pics/flag-trans.gif"> <img id="rfi2_117122761" src="https://pics.cdn.librarything.com/pics/flag-trans.gif"><span id="rfrf_117122761"> </span></span>
                </span>
                <!-- reviewMods --><span class="controlItems"><a href="/work/184603/reviews">48 other reviews</a> | Mar 21, 2015 |  <a href="/review/117122761"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/10219401">De Finklerkwestie</a> by <a href="/author/jacobsonhoward">Howard Jacobson</a></div>
                <!-- postInfo -->
            </div>
            <!-- commentHeader -->
            <div id="brtext_114863093" class="commentText">Blurb: Julian Treslove, een voormalige, weinig succesvolle BBC-producent, en Sam Finkler, filosoof en auteur van boeken als De existentialist in de keuken, zijn oude schoolvrienden. Ondanks hun uiteenlopende levensstijl zijn ze altijd met
                elkaar in contact gebleven, en ook met hun oude leraar geschiedenis, Libor Sevcik. Finkler en Libor zijn sinds kort weduwnaar. Op een avond halen ze samen met Treslove melancholieke herinneringen op aan hun jonge jaren, toen het verlies
                nog niet centraal kon staan omdat er slechts verlangen bestond. Als Treslove om halftwaalf &#x2019;s nachts, in gedachten verzonken, naar huis wandelt, wordt hij beroofd. Door een vrouw. De gebeurtenis gooit zijn leven overhoop. Hij voelt
                zich geconfronteerd met fundamentele vragen over vriendschap en verlies, bescherming en uitsluiting, volwassenheid en na&#xEF;viteit. De Finklerkwestie, de verrassende maar terechte winnaar van de Man Booker Prize 2010, is een scherpe,
                weemoedige, maar ook ongelooflijk geestige roman, geschreven door een van de origineelste en meest humoristische schrijvers van Engeland. Howard Jacobson (1942) stond al tweemaal op de longlist van de Man Booker Prize voordat hij voor
                De Finklerkwestie deze belangrijkste prijs uit het Engelse taalgebied kreeg. Jacobson woont in Londen. &#x2018;De Finklerkwestie is een fantastisch boek: erg grappig natuurlijk, maar ook heel ingenieus, heel droevig en heel subtiel. Het
                is alles wat het lijkt en nog veel meer. Een geweldige winnaar van deze grootse prijs.&#x2019; - Andrew Motion, juryvoorzitter Man Booker Prize. &#x2018;Jacobson doet denken aan Philip Roth; hij doet denken aan Roth op Roths best. Dit
                bekroonde boek is een vrolijke mengelmoes van grappen en angsten over de joodse identiteit. (&#x2026;) Jacobsons humor doet denken aan die van Woody Allen, hij heeft een scherp oog voor de hedendaagse cultuur, en in het boek is de verrassende
                invloed van onder anderen Lewis Carroll te herkennen.&#x2019; - The New York Times.<br>Samenv.: Een niet-joodse man doet alle moeite om zich om te scholen tot jood, hetgeen hem erg veel moeite kost ook al wordt hij gesteund door joodse
                vrienden. Julian Treslove verkeert veel in joodse kringen. Daar heeft hij zijn vrienden, met wie hij voortdurend filosofische gesprekken heeft. Hij vertoont een sterke drang om ook jood te worden, en doet daarvoor zijn uiterste best. Toch
                betrapt hij zich erop dat hij zijn jaloezie niet altijd kan verbergen. Wanneer hij op straat wordt beroofd verandert zijn hele leven. Treslove wordt achterdochtig en vertrouwt zelfs zijn vrouw niet meer. Hij trekt zich steeds meer terug,
                en uiteindelijk keert hij terug naar het leven voor zijn pogingen om tot jood bekeerd te worden. Het resultaat is een roman waarin niet echt veel gebeurt, een zeer onduidelijke verhaallijn. Hij is opgebouwd uit lange bespiegelingen, dialogen
                en redeneringen die allemaal min of meer draaien om wat de joodse identiteit is, wat daar voor verplichtingen uit voortvloeien, hoe joden en niet-joden met elkaar moeten omgaan, of een jood verantwoordelijk is voor antisemitisme, welk
                recht de staat Isra&#xEB;l heeft om gewelddadig op te treden enz. De lezer zal niet alleen moeite hebben met het ingewikkelde taalgebruik, maar ook gebeurt er zo weinig en wordt er zoveel gefilosofeerd, dat men al heel snel de draad kwijtraakt.
                Ook het einde van het verhaal is onduidelijk, zodat de lezer met een zeer onbevredigd gevoel achter blijft. Echter met veel ironie, humor en relativeringsvermogen gebracht, en daardoor ondanks de (te) grote lengte zeer leesbaar, maar wat
                veel van het goede, en bovendien misschien vooral voor joodse lezers interessant. Winnaar van de prestigieuze Booker-prijs. Goed vertaald.</div>
            <div id="rfd_114863093" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_114863093">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_114863093" src="https://pics.cdn.librarything.com/pics/flag-trans.gif"> <img id="rfi2_114863093" src="https://pics.cdn.librarything.com/pics/flag-trans.gif"><span id="rfrf_114863093"> </span></span>
                </span>
                <!-- reviewMods --><span class="controlItems"><a href="/work/10219401/reviews">123 other reviews</a> | Dec 21, 2014 |  <a href="/review/114863093"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/5116802">Anathem</a> by <a href="/author/stephensonneal">Neal Stephenson</a></div>
                <!-- postInfo -->
            </div>
            <!-- commentHeader -->
            <div id="brtext_101768926" class="commentText">Blurb: &#x2018;What some folks are calling a once-in-a-decade sci-fi classic is, in fact, a best-ever genre-crushing power-script that defies simple classification.&#x2019; - Chicago Sun-Times. For ten years Fraa Erasmas, a young avout, has
                lived in a cloistered sanctuary for mathematicians, scientists, and philosophers, protected from the corrupting influences of the outside world. But before the week is out, both the existence he abandoned and the one he embraced will stand
                poised on the brink of cataclysmic change - and Erasmas will become a major player in a drama that will determine the future of his world, as he follows his destiny to the most inhospitable corners of the planet &#x2026; and beyond. Anathem
                is the latest miraculous invention by the New York Times bestselling author of Cryptonomicon and The Baroque Cycle - a work of astonishing scope, intelligence, and imagination. &#x2018;What ever happened to the great novel of ideas? It
                has morphed into science fiction, and Stephenson is its foremost practitioner.&#x2019; - Time.<br>Blurb: &#x2018;A daring feat of speculative fiction.&#x2019; - Boston Globe (voorzijde omslag).<br>Samenv.: In het jaar 3689 wonen op de
                planeet Arbre (gelijkend op maar niet identiek aan onze aarde) wetenschappers, wiskundigen en filosofen in hun eigen kloosterachtige gebouwen, apart van de overige bevolking. Hun studie van de geheimen van het universum wordt verstoord
                wanneer &#xE9;&#xE9;n van hen, de hoofdpersoon Fraa (broeder) Erasmas, de buitenwereld in moet gaan om uiteindelijk, na een barre tocht, levensbedreigende ontmoetingen en het vinden van een gevaarlijke liefde, een rol te spelen in een
                kosmisch conflict waarbij de toekomst van de planeet op het spel staat. Deze samenvatting kan geen idee geven van de veelomvattendheid van deze ruim 900 pagina&apos;s dikke sciencefiction- &#xE9;n idee&#xEB;nroman, waarbij de schrijver
                niet alleen een complete beschaving heeft geschapen maar ook nog eens duizenden jaren aan geschiedenis, een eigen taal (het Orth) en een apart vocabulaire. Het feit dat daartoe op het einde een verklarende woordenlijst van 30 pagina&apos;s
                is opgenomen geeft een indicatie van de Tolkien-achtige ambitie van deze roman. Niet voor de doorsnee lezer, maar een traktatie voor de liefhebber.</div>
            <div id="rfd_101768926" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_101768926">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_101768926" src="https://pics.cdn.librarything.com/pics/flag-trans.gif"> <img id="rfi2_101768926" src="https://pics.cdn.librarything.com/pics/flag-trans.gif"><span id="rfrf_101768926"> </span></span>
                </span>
                <!-- reviewMods --><span class="controlItems"><a href="/work/5116802/reviews">220 other reviews</a> | Sep 9, 2013 |  <a href="/review/101768926"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/5523573">Een daad van barmhartigheid</a> by <a href="/author/morrisontoni">Toni Morrison</a></div>
                <!-- postInfo -->
            </div>
            <!-- commentHeader -->
            <div id="brtext_101523294" class="commentText">Blurb: Toni Morrison is een van de belangrijkste stemmen in de Amerikaanse literatuur.&#x2019; - The New York Review of Books.<br>Blurb: Een daad van barmhartigheid speelt zich af in Amerika tijdens de tweede helft van de zeventiende eeuw,
                de slavernij is nog in opkomst. Jacob Vaark is een avonturier en handelaar van Nederlandse afkomst die een bedrijfje heeft in het ruige noorden. Hij is tegen mensenhandel, maar na aandringen van de moeder, accepteert hij toch een jong
                slavinnetje als betaling. Ondanks de goede bedoelingen van de moeder voelt het meisje, Florens, zich door haar afgewezen. Ze gaat op zoek naar liefde, allereerst bij een oudere bediende van het huis, maar later ook bij een aantrekkelijke
                Afrikaanse hoefsmid, door wie haar leven in een stroomversnelling belandt. Een daad van barmhartigheid is een ontroerende, tot nadenken stemmende roman over de relatie tussen een moeder en een dochter - een moeder die haar dochter afstaat
                om haar te redden en een dochter die de rest van haar leven probeert deze beslissing te begrijpen. Met deze prachtige roman keert Toni Morrison terug naar de grote thema&#x2019;s in haar bekende werken Beminde en Het paradijs. Toni Morrison
                (Lorrain, Ohio, 1931) is een van de grootste Amerikaanse schrijvers van de afgelopen decennia. Ze heeft vele boeken op haar naam staan, waaronder Het blauwste oog, Het lied van Solomon, Beminde en Paradijs. Voor haar werk ontving ze onder
                meer de Pulitzer Prize, de National Book Critics Circle Award en in 1993 de Nobelprijs voor de Literatuur. &#x2018;Morrisons meeslepende vertelling krijgt nog meer zeggingskracht door haar bondige stijl. Een daad van barmhartigheid laat
                de lezer vanaf de eerste pagina niet meer los.&#x2019; - Publishers Weekly (starred review). &#x2018;Dit rijke juweel is de bekroning op het schitterende oeuvre van deze Nobelprijswinnares.&#x2019; - Kirkus Reviews. &#x2018;Toni Morrison
                is een klassieke Amerikaanse auteur, in de traditie van Poe, Melville, Twain en Faulkner.&#x2019; - Newsweek (flaptekst).<br>Samenv.: Eind 17de eeuw neemt een Engels-Nederlandse handelaar in Noord-Amerika een klein zwart meisje mee naar
                huis dat hij heeft gekregen van een zuidelijke plantage-eigenaar die hem geld verschuldigd was. De kolonist van Nederlandse afkomst Jacob Vaark ontfermt zich over de jonge zwarte slavin Florens. In Amerika is de slavernij in opkomst, maar
                Vaark moet niets van mensenhandel hebben. Zelf als wees opgegroeid heeft hij hart voor mensen die niet voor zichzelf kunnen zorgen. Vaark neemt Florens op in zijn huishouden, dat verder bestaat uit zijn vrouw Rebekka, de indiaanse dienstmeid
                Lina en het geadopteerde, getraumatiseerde meisje Sorrow. De drie eigen kinderen van Rebecca en Jacob zijn jong overleden. Jacob verdient een kapitaal in de rumhandel, waarna hij sterft aan de pokken. Hij laat een vrouwengemeenschap na
                zonder zijn bescherming en zonder eigen rechten. Dit verhaal is een pleidooi voor humaniteit en een kritiek op gevoelens van superioriteit vanwege ras, sekse en godsdienst. Morrisons stijl is rijk. De diverse vertelperspectieven, de innerlijke
                monologen en de vele flashbacks vereisen een ervaren leesniveau. De Afro-Amerikaanse schrijfster (1931) ontving in 1993 de Nobelprijs voor literatuur.</div>
            <div id="rfd_101523294" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_101523294">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_101523294" src="https://pics.cdn.librarything.com/pics/flag-trans.gif"> <img id="rfi2_101523294" src="https://pics.cdn.librarything.com/pics/flag-trans.gif"><span id="rfrf_101523294"> </span></span>
                </span>
                <!-- reviewMods --><span class="controlItems"><a href="/work/5523573/reviews">121 other reviews</a> | Aug 31, 2013 |  <a href="/review/101523294"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/22550">Terug naar Brideshead</a> by <a href="/author/waughevelyn">Evelyn Waugh</a></div>
                <!-- postInfo -->
            </div>
            <!-- commentHeader -->
            <div id="brtext_85304914" class="commentText">Blurb: Terug naar Brideshead is de meest romantische en meest controversi&#xEB;le roman van Evelyn Waugh. Hij beschrijft hierin het wel en wee van de talentvolle, maar excentrieke familie Marchmain, dat zich afspeelt in totaal verschillende
                omgevingen als Oxford en Veneti&#xEB;. Terug naar Brideshead is een hartstochtelijke en aangrijpende roman over een tot ondergang gedoemde aristocratische familie.<br>Samenv.: Een Engelse officier komt in de Tweede Wereldoorlog met zijn
                troepen onverwachts op een verlaten landgoed, herkent de omgeving en vertelt daarna de geschiedenis van het rijke en gedegenereerde geslacht waarmee hij zelf zo nauw verbonden is geweest, de ongelukkige adellijke familie Marchmain. De
                ik-verteller is een vriend van de familie. Het eerste contact met de familie loopt via de jongste zoon Sebastiaan, een studiegenoot in Oxford. Door hem leert hij de familie kennen, hun imposante landgoed Brideshead, waar de moeder met
                haar kinderen woont. De vader woont, gescheiden van zijn gezin, in Veneti&#xEB;. Het onvermogen van de ouders om in harmonie samen te leven, heeft ook zijn uitwerking op de kinderen. De alcoholistische Sebastiaan belandt na vele omzwervingen
                in een klooster, de dochters ontvluchten het ouderlijk huis en zoeken hun heil elders, de oudste zoon zoekt geborgenheid bij een burgerlijke weduwe. Van grote invloed is het katholieke geloof op het leven van een ieder. Boeiende roman
                die zowel technisch als inhoudelijk de moeite waard is.</div>
            <div id="rfd_85304914" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_85304914">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_85304914" src="https://pics.cdn.librarything.com/pics/flag-trans.gif"> <img id="rfi2_85304914" src="https://pics.cdn.librarything.com/pics/flag-trans.gif"><span id="rfrf_85304914"> </span></span>
                </span>
                <!-- reviewMods --><span class="controlItems"><a href="/work/22550/reviews">199 other reviews</a> | May 3, 2012 |  <a href="/review/85304914"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/10111022">Stil : de kracht van introvert zijn in een wereld&#x2026;</a> by <a href="/author/cainsusan">Susan Cain</a></div>
                <!-- postInfo -->
            </div>
            <!-- commentHeader -->
            <div id="brtext_84659302" class="commentText">Blurb: Dit boek biedt intelligente en vaak verrassende inzichten in wat ons maakt tot wie wij zijn. - Booklist. Dit boek is heerlijk om te lezen en interessant voor zowel introverten als extroverten die willen leren hoe ze terwijl ze zichzelf
                blijven toch met allerlei verschillende persoonlijkheidstypen om kunnen gaan. - Library Journal. Kwaliteitsnon-fictie in de trant van Malcolm Gladwell - een fascinerende verdediging van het muurbloempje. - Manhattan Users Guide. Minstens
                een derde van de mensen die we kennen is introvert. Dat zijn diegenen die de voorkeur geven aan luisteren boven praten, die nieuwe dingen uitvinden en cre&#xEB;ren maar liever niet hun eigen idee&#xEB;n pitchen. Introverte mensen hebben
                het moeilijk in een concurrentiemaatschappij waarin extraversie als de norm beschouwd wordt. Stil behelst een vurig pleidooi v&#xF3;&#xF3;r introversie, gebaseerd op grondig onderzoek en uit het leven gegrepen verhalen van echte mensen
                onder wie de auteur zelf. Susan Cain laat zien hoe introverten in onze maatschappij stelselmatig onderschat worden en toont haarscherp de voordelen aan van stil zijn in een wereld vol lawaai. Susan Cain studeerde aan Princeton en Harvard
                en was als jurist werkzaam op Wall Street. Tegenwoordig adviseert ze tal van grote bedrijven en advocatenkantoren over onderhandelingsstrategie&#xEB;n en persoonlijke presentatie.<br>Samenv.: At least one-third of the people we know are
                introverts. They are the ones who prefer listening to speaking, reading to partying; who innovate and create but dislike self-promotion; who favor working on their own over brainstorming in teams. Although they are often labeled &quot;quiet,&quot;
                it is to introverts that we owe many of the great contributions to society - from van Gogh&#x2019;s sunflowers to the invention of the personal computer. Passionately argued, impressively researched, and filled with indelible stories of
                real people, Quiet shows how dramatically we undervalue introverts, and how much we lose in doing so. Taking the reader on a journey from Dale Carnegie&#x2019;s birthplace to Harvard Business School, from a Tony Robbins seminar to an evangelical
                megachurch, Susan Cain charts the rise of the Extrovert Ideal in the twentieth century and explores its far-reaching effects. She talks to Asian-American students who feel alienated from the brash, backslapping atmosphere of American schools.
                She questions the dominant values of American business culture, where forced collaboration can stand in the way of innovation, and where the leadership potential of introverts is often overlooked. And she draws on cutting-edge research
                in psychology and neuroscience to reveal the surprising differences between extroverts and introverts. <span class="rating">( <img src="https://pics.cdn.librarything.com/pics/ss10.gif"> )</span></div>
            <div id="rfd_84659302" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_84659302">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_84659302" title="Flagged as not a review" src="https://pics.cdn.librarything.com/pics/flag-blue.gif">  <img id="rfi2_84659302" src="https://pics.cdn.librarything.com/pics/flag-trans.gif"><span id="rfrf_84659302"> </span></span>
                </span>
                <!-- reviewMods --><span class="controlItems"><a href="/work/10111022/reviews">336 other reviews</a> | Apr 10, 2012 |  <a href="/review/84659302"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/2616299">Haar naam was Sarah</a> by <a href="/author/rosnaytatianade">Tatiana de Rosnay</a></div>
                <!-- postInfo -->
            </div>
            <!-- commentHeader -->
            <div id="brtext_84594181" class="commentText">Blurb: De tienjarige Sarah wordt samen met haar ouders opgepakt en naar het wielerstadion in Parijs gebracht, waarvandaan duizenden joden worden gedeporteerd. Niemand heeft echter gezien dat Sarah haar kleine broertje Michel in een kledingkast
                opsloot, net voordat de politie het appartement binnendrong, en de sleutel bij zich stak. Zestig jaar later krijgt Julia Jarmond, een Amerikaanse journaliste in Parijs, de opdracht een artikel te schrijven over deze razzia. Ze gaat op
                zoek in archieven en via het dossier van Sarah ontdekt zij het goed verborgen geheim van haar schoonfamilie. &#x2018;Een heel indrukwekkend verhaal over een vrouw die op het spoor komt van Sarah, een slachtoffer van de Holocaust. Ik kon
                niet meer stoppen met lezen.&#x2019; - Simone van der Vlugt. &#x2018;Er zijn veel boeken over de Tweede Wereldoorlog verschenen, maar Haar naam was Sarah is z&#xF3; overtuigend, dat het gewoon in elke boekenkast moet staan. - Libelle.
                &#x2018;Ontroerende en spannende bestseller.&#x2019; - Viva. &#x2018;Haar naam was Sarah grijpt je bij de strot en laat je niet meer los.&#x2019; - Nouveau. Tatiana de Rosnay heeft verschillende romans geschreven, maar zij brak internationaal
                door met Haar naam was Sarah. Ze woont met haar gezin in Parijs.<br>Samenv.: Als een Amerikaanse journaliste onderzoek doet naar de jodenvervolging in Frankrijk stuit ze op een geheim van haar schoonfamilie. In de nacht van 16 juli 1942
                wordt de 10-jarige Sarah met haar ouders opgepakt en naar het Velodrome d&apos;Hiver in Parijs gebracht. Zij heeft haar kleine broertje in een kast verstopt en belooft hem dat zij hem later zal bevrijden. Maar Sarah wordt weggevoerd en
                ziet hem nooit meer terug. Zestig jaar later moet de journaliste in Parijs een artikel schrijven over die gebeurtenis. Zij zoekt in archieven naar de ware toedracht en ontdekt een geheim van haar schoonfamilie. Ondanks het advies zich
                daar niet mee te bemoeien, probeert de journaliste het spoor van Sarah te volgen. De twee verhaallijnen worden beurtelings beschreven en vooral de ervaringen van Sarah geven de lezer een onthutsend beeld van de wreedheden rondom de deportatie.
                Een prachtig verteld en vertaald, aangrijpend verhaal met een dramatische ontknoping. De schrijfster studeerde literatuurwetenschap.</div>
            <div id="rfd_84594181" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_84594181">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_84594181" src="https://pics.cdn.librarything.com/pics/flag-trans.gif"> <img id="rfi2_84594181" src="https://pics.cdn.librarything.com/pics/flag-trans.gif"><span id="rfrf_84594181"> </span></span>
                </span>
                <!-- reviewMods --><span class="controlItems"><a href="/work/2616299/reviews">580 other reviews</a> | Apr 8, 2012 |  <a href="/review/84594181"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="bookReview">
            <div class="commentHeader">
                <div class="postinfo"><a href="/work/8366080">Ademschommel</a> by <a href="/author/mllerherta">Herta M&#xFC;ller</a></div>
                <!-- postInfo -->
            </div>
            <!-- commentHeader -->
            <div id="brtext_57967543" class="commentText">Blurb: Januari 1945. Roemeni&#xEB;, dat aan de kant van Hitler stond, heeft al gecapituleerd en de Duitstalige minderheid van de bevolking leeft in angst. De Russische overwinnaars eisen als vergelding alle Duitse mannen en vrouwen tussen
                de zestien en zesenveertig op voor de &apos;werderopbouw&apos; van de Sovjet-Unie. In Ademschommel ontrukt Herta M&#xFC;ller deze duistere periode aan de vergetelheid. &apos;Het bijzondere van deze roman is vooral de wijze waarop dit alles
                wordt beschreven. De concrete ellende verdwijnt niet uit het zicht, maar wordt verpakt in een po&#xEB;tische, beeldende taal. En daarin is M&#xFC;ller uitmuntend geslaagd.&apos; - De Groene Amsterdammer.<br>Blurb: &apos;Een po&#xEB;tische
                intensiteit die naar adem doet happen. Elke zin heeft kracht, elke zin bevat een beeld.&apos; - NRC Handelsblad. Meer dan 420.000 exemplaren verkocht in Duitsland. &apos;Een adembenemend meesterwerk&apos;, volgens het Duitse weekblad Die
                Zeit. &apos;Met de intensiteit van po&#xEB;zie en de brutaliteit van proza schildert ze het landschap van de ontheemden.&apos; - De Standaard. &apos;Het is wederom M&#xFC;llers toverachtige taal die overtuigt.&apos; - Trouw. &apos;De proza&#xEF;ste
                Herta M&#xFC;ller is een dichteres.&apos; - NRC Handelsblad (wikkeltekst).<br>Blurb: Herta M&#xFC;ller (Roemeni&#xEB;, 1953) woont en werkt sinds 1987 in Duitsland. Ze werd onder meer onderscheiden met de Kleist-prijs, de Marieluise-Fleisser-prijs,
                de Europese Literatuurprijs en in 2009 met de Nobelprijs voor Literatuur. Bij De Geus verschenen eerder Vandaag was ik mezelf liever niet tegengekomen, Hartedier, De vos was de jager, Reizigster op &#xE9;&#xE9;n been, Barrevoets in februari
                en De mens is een grote fazant (flaptekst).<br>Samenv.: Een jonge Duitstalige Roemeen probeert in de Tweede Wereldoorlog te overleven in een strafkamp in de Sovjet-Unie. Meest recente en alom bejubelde roman van de Roemeens-Duitse Nobelprijswinnaar
                2009. Historisch van belang omdat M&#xFC;ller op basis van de overlevering van haar streekgenoot Oskar Pastior een nauwelijks bekende episode uit de naoorlogse geschiedenis - de deportatie van Duitse Roemenen naar strafkampen in de Sovjet-Unie
                - belicht. De kracht van de roman ligt besloten in het onge&#xEB;venaarde literaire vermogen, dat voor alle honger en ellende po&#xEB;tische beelden vindt. Een fantasie die de hoofdpersoon in de realiteit van het strafkamp helpt overleven.
                De alom aanwezige lyrische brille stoort sommige critici als een &apos;vals kledingstuk&apos;, dat de werkelijkheid van het kampleven verhult. Kritiek die niet onbegrijpelijk is, maar onverlet laat dat dit een literair meesterwerk is en
                ongetwijfeld een van de meest belangwekkende romans van 2009, dat in een prachtige vertaling zijn zeggingskracht heeft behouden. <span class="rating">( <img src="https://pics.cdn.librarything.com/pics/ss9.gif"> )</span></div>
            <div id="rfd_57967543" class="reviewFlagDialogBox"></div>
            <div class="commentFooter"><span class="reviewMods"><span class="reviewVoteInfo"><span class="reviewVoteCount" id="rvc_57967543">&#xA0;</span> </span>
                <!-- reviewVoteInfo --><span class="reviewFlags"> <img id="rfi1_57967543" src="https://pics.cdn.librarything.com/pics/flag-trans.gif"> <img id="rfi2_57967543" src="https://pics.cdn.librarything.com/pics/flag-trans.gif"><span id="rfrf_57967543"> </span></span>
                </span>
                <!-- reviewMods --><span class="controlItems"><a href="/work/8366080/reviews">53 other reviews</a> | Mar 21, 2010 |  <a href="/review/57967543"><img src="https://pics.cdn.librarything.com/pics/permalink.gif" width="16" height="7"></a></span>
                <!-- controlItems -->
            </div>
            <!-- commentFooter -->
        </div>
        <!-- comment -->
        <div class="reviewnav">
            <!-- languagenav -->
            <div class="right"><strong><a href="#" onclick="loadReviewsIntoContainer(&apos;cowpeace&apos;,0,3,0,&apos;mainreviews&apos;,10000,&apos;&apos;,&apos;&apos;,&apos;&apos;,false, null, &apos;profile&apos;);return false;">date<span class="sortArrow"> &#x25BC;</span></a></strong>                | <a href="#" onclick="loadReviewsIntoContainer(&apos;cowpeace&apos;,0,1,0,&apos;mainreviews&apos;,10000,&apos;&apos;,&apos;&apos;,&apos;&apos;,false, null, &apos;profile&apos;);return false;">title</a> | <a href="#" onclick="loadReviewsIntoContainer(&apos;cowpeace&apos;,0,2,0,&apos;mainreviews&apos;,10000,&apos;&apos;,&apos;&apos;,&apos;&apos;,false, null, &apos;profile&apos;); return false;">votes</a></div>Showing
            10 of 10 </div>
    </div>
</body>

</html>